.. SPDX-License-Identifier: CC-BY-SA-4.0
.. Copyright (c) 2022 Jani Nikula <jani@nikula.org>

.. _rules-fi:

Kolmen pelaajan snooker-säännöt
===============================

:Authors: Tuomas Jäntti, Mikko Neuvonen, Jani Nikula
:Copyright: 2022 Jani Nikula <jani@nikula.org>
:License: `Creative Commons Attribution Share Alike 4.0 International`_
          (CC-BY-SA-4.0)

.. _Creative Commons Attribution Share Alike 4.0 International:
  https://spdx.org/licenses/CC-BY-SA-4.0.html

Tavallisten `snooker-sääntöjen`_ muunnelma kolmelle pelaajalle.

.. _snooker-sääntöjen: https://snooker.sbil.fi/saannot/

.. contents:: Sisältö

Johdanto
--------

Seuraavassa on esitetty snooker-säännöt kolmelle pelaajalle.

Jokaisen pelaajan pisteet lasketaan erikseen tavallisten pistesääntöjen
mukaisesti. Rangaistuspisteet annetaan joko edelliselle pelaajalle tai
molemmille vastustajille tilanteesta riippuen.

Näiden sääntöjen merkittävin ero muihin kolmen pelaajan snooker-sääntöihin on,
että lyöntijärjestys muuttuu kesken pelin. Pelataan kolmen lyöntivuoron
kierroksia. Jokaisen kierroksen lyöntijärjestys menee pistetilanteen mukaan,
pienimmistä pisteistä suurimpiin.

Mikäli sääntöjen tulkinnassa on epäselvyyttä, kannattaa katsoa myös
:ref:`englanninkielisiä sääntöjä <rules-en>`. Ne sisältävät lisäksi joitakin
sääntöjen perusteluja sekä ajatuksia strategiasta.

Pelin kulku
-----------

**(Mode of Play)**

Erä (*frame*) koostuu *kierroksista*. Jokaisella pelaajalla on yksi lyöntivuoro
per kierros. Lisäksi virhetilanteista voi seurata uusintalyöntivuoroja.

#. Pelaajat sopivat ensimmäisen kierroksen lyöntijärjestyksen ennen
   avauslyöntiä.

#. Seuraavilla kierroksilla lyöntijärjestys määräytyy pistetilanteen mukaan,
   pienimmistä pisteistä suurimpaan.

#. Pelaajien keskinäinen järjestys säilyy, jos pelaajat pysyvät tasapisteissä.

#. Pisteiden saamisjärjestyksellä kierroksen aikana ei ole merkitystä
   lyöntijärjestykseen. Pistetilanne kierroksen lopussa määrää seuraavan
   kierroksen järjestyksen.

#. Jos kierroksen viimeinen pelaaja tekee virheen, ja seuraavan kierroksen
   ensimmäinen pelaaja pyytää tätä lyömään uudelleen (katso `Pelaa uudelleen`_),
   uusintalyöntivuoro tapahtuu uuden kierroksen alussa. Uusintalyöntivuoron
   pisteet tai virhepisteet eivät vaikuta alkaneen kierroksen
   lyöntijärjestykseen.

#. On mahdollista, että johdossa oleva pelaaja putoaa viimeiseksi, eli edellisen
   kierroksen viimeisestä lyöjästä seuraavan kierroksen ensimmäiseksi
   lyöjäksi. Tällöin pelaaja lyö kaksi lyöntivuoroa peräkkäin, eri kierroksilla.

   - Jos peräkkäisistä lyöntivuorosta ensimmäinen päättyy virheeseen, pelaaja ei
     voi pyytää itseään lyömään uudelleen.

   - Jos peräkkäisistä lyöntivuoroista toinen lyöntivuoro alkaa virheellä,
     molemmat vastustajat saavat virhepisteet, ei pelaaja itse.

#. Jos pelaaja putoaa pelistä (katso `Pelin loppu`_) tai luovuttaa (katso
   `Luovutus`_), lyöntijärjestystä ei enää muuteta, ja jäljelle jääneet kaksi
   pelaajaa jatkavat erän loppuun tavallisten snooker-sääntöjen mukaisesti
   selvittääkseen keskinäisen järjestyksensä.

Rangaistuspisteet
-----------------

**(Penalty Points)**

Rangaistuspisteet lisätään *edellisen lyöjän* pisteisiin seuraavissa
virhetilanteissa:

#. Virhe *lyöntivuoron ensimmäisellä lyönnillä*, poislukien seuraavassa
   luetellut tilanteet.

Rangaistuspisteet lisätään *molempien vastustajien* pisteisiin seuraavissa
virhetilanteissa:

#. Virhe *erän aloituslyönnillä*.

#. Virhe *lyöntivuoron toisella ja sitä seuraavilla lyönneillä*.

#. Virhe *uusintalyöntivuoron* millä tahansa lyönnillä.

#. Virhe lyöntijärjestyksen muuttumisesta johtuvien saman pelaajan peräkkäisten
   lyöntivuorojen jälkimmäisen lyöntivuoron millä tahansa lyönnillä.

#. `Väärällä lyöntivuorolla pelaaminen`_.

#. Rangaistukset.

Pelaa uudelleen
---------------

**(Play Again)**

Kun pelaajaa pyydetään lyömään uudelleen virheen jälkeen, tästä seuraa
*uusintalyöntivuoro*. Uusintalyöntivuoroja voi tulla useita, niin monta kuin
virheitäkin.

Jos kierroksen ensimmäinen pelaaja pyytää virheen tehnyttä pelaajaa (eli
edellisen kierroksen viimeistä pelaajaa) lyömään uudelleen, uusintalyöntivuoro
tapahtuu uuden kierroksen alussa, eikä vaikuta alkaneen kierroksen
lyöntijärjestykseen.


Virhe ja Miss
-------------

**(Foul and a Miss)**

Miss-sääntö ei ole käytössä.

Pelin loppu
-----------

**(End of Frame)**

Kun vain musta pallo on pelaamatta, ja viimeisenä olevan pelaajan piste-ero
toisena olevaan pelaajaan on yli seitsemän pistettä, viimeisenä oleva pelaaja
putoaa *häviäjänä* pois pelistä. Jos tämä tapahtuu kesken viimeisenä olevan
pelaajan lyöntivuoron, lyöntivuoro pelataan loppuun.

Kun vain musta pallo on pelaamatta, ja ensimmäisenä olevan pelaajan piste-ero
toisena olevaan pelaajaan on yli seitsemän pistettä, ensimmäisenä oleva pelaaja
putoaa *voittajana* pois pelistä. Jos tämä tapahtuu kesken ensimmäisenä olevan
pelaajan lyöntivuoron, lyöntivuoro pelataan loppuun.

Kun voittaja tai häviäjä on selvillä, joko putoamalla pelistä kuten yllä on
kuvattu tai luovuttamalla (katso `Luovutus`_), jäljelle jääneet kaksi pelaajaa
jatkavat erän loppuun tavallisten snooker-sääntöjen mukaisesti selvittääkseen
keskinäisen järjestyksensä.

Mahdolliseen uusintamustaan osallistuvat ainoastaan tasapisteissä olevat
pelaajat.

Luovutus
--------

**(Conceding)**

Viimeisenä oleva pelaaja voi luovuttaa erän, pudoten häviäjänä pois
pelistä. Omalla lyöntivuorolla ei voi luovuttaa.

Toisena ja viimeisenä olevat pelaajat voivat yhdessä ja yksimielisesti luovuttaa
erän ensimmäisenä olevalle pelaajalle, joka putoaa voittajana pois pelistä. Tämä
ei voi tapahtua johdossa olevan pelaajan lyöntivuorolla.

Luovutus ei voi tapahtua sen pelaajan lyöntivuoron aikana, joka olisi putoamassa
pois pelistä, ei myöskään ennen tämän lyöntivuoron ensimmäistä lyöntiä, jotta
jokainen pelaaja tietää kuka on lyöntivuorossa hänen jälkeensä.

Luovutuksen jälkeen jäljelle jääneet kaksi pelaajaa jatkavat erän loppuun
tavallisten snooker-sääntöjen mukaisesti selvittääkseen keskinäisen
järjestyksensä.

Väärällä lyöntivuorolla pelaaminen
----------------------------------

**(Playing Out of Turn)**

Väärällä lyöntivuorolla pelaaminen on virhe. Väärällä lyöntivuorolla
pelaamisesta seuraa seitsemän pisteen virhe, jonka rangaistuspisteet menevät
molemmille vastustajille.

Pallot palautetaan alkuperäiseen sijaintiinsa ennen virhettä, ja lyöntivuorossa
oleva pelaaja jatkaa peliä.

On kaikkien pelaajien velvollisuus pitää huolta oikeasta lyöntijärjestyksestä ja
varoittaa pelaajaa, joka on lyömässä väärällä lyöntivuorolla.
